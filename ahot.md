---
title: Ahot-tehtävä
layout: default
nav_order: 1
parent: ''
---

# AHOT-tehtävä: Jankon betoni

Olet saanut toimeksiannon Jankon betoni -nimiseltä betonialan yritykseltä. Tehtävänäsi on kirjoittaa Python-ohjelma, joka valitsee yrityksen tilauskirjasta tilauksia siten, että yrityksen voitto on yhden päivän ajalta mahdollisimman suuri.
{: .fs-6 }

---

Tilauskirja on saatavilla CSV-muodossa oheisessa [tilauskirja.csv](/tilauskirja.csv)-tiedostossa. Jokaiseen tilauskirjan riviin kuuluu kyseisen tilauksen toimittamiseen kuluva kesto (minuutteina), siihen liittyvät kulut (euroina) sekä tulot (euroina) pilkuilla eroteltuna. Kunkin yksittäisen tilauksen kate voidaan laskea vähentämällä tuloista kulut, ja tavoitteena on maksimoida päivän kate.

**Mitkä tilaukset Jankon betonin kannattaa valita tilauskirjalta maksimoidakseen katteensa, kun tilausten toimittamiseen on käytettävissä yhteensä 8 tuntia (480 minuuttia) aikaa?**


## Tehtävän arviointi

Kurssin ahotoinnin hyväksymiseksi ohjelmasi ei tarvitse tuottaa välttämättä oikeaa vastausta. Tärkeämpää on, että osoitat ratkaisussasi osaamista Python-ohjelmoinnissa. Oikean vastauksen sijaan onkin siis tärkeämpää, että sovellat esimerkiksi Pythonin kontrolli- ja tietorakenteita osaavasti ja että osaat nimetä ja dokumentoida ohjelmasi Pythonin käytäntöjen mukaisesti.

Palauta ohjelmasi tuottama vastaus, lähdekoodit sekä oma vapaamuotoinen pohdintasi ratkaisustasi opettajalle sähköpostitse. Pohdinnan merkitys on ahotoinnin kannalta oleellinen, eli pyri perustelemaan tekemiäsi ratkaisuja ja pohdi niiden vahvuuksia ja heikkouksia sekä mahdollisia vaihtoehtoisia toteutustapoja.

